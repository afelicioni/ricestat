Connectis/ricestat: spunti per la messa in opera.

Prima di tutto è bene dare un'occhiata all'XML e rendersi conto di quali dati sono richiesto e come vengono assemblati assieme.
Prendiamo il file  esempio_inserimento.

Le prime due righe sono classiche dell'XML.
La sezione POS contiene il login sia di chi ha materialmente realizzato l'applicativo (che sarà uguale per tutti i proprio clienti) e quello della struttura stessa.

L'idea è di ricalcare la logica di invio delle ps al servizio alloggiati online della Polizia di Stato: raggruppare gli ospiti in gruppi, con i relativi codici delle ps (singolo 16, capogruppo 17 o 18, equipaggio 19 o 20).
Dentro ogni gruppo, che deve avere id univoco, stanno gli ospiti con tutti i loro dettagli che vedete nell'XML, piuttosto autoesplicativi:
DataDiArrivo
DataDiPartenza
Provenienza
Sesso
DataDiNascita
Nascita (luogo di ...)
Cittadinanza

poi ci sono altri CampiStatistici
TipoTurismo
MezzoDiTrasporto
TipoPrenotazione

e infine la sezione ImpostaDiSoggiorno
CodiceImpostaSoggiorno
ValoreImpostaUnitaria
NottiImponibili

Come codiceImpostaSoggiorno dovete lasciare vuoto se non ci sono esenzioni, altrimenti inserite:
MN esente perché minore;
SP ospite rimasto oltre i 7 giorni;
ASN accompagnatore di ospiti disabili etc;
NP ospite che ha rifiutato di pagare l'imposta.

La prima riga di ogni ospite contiene:
Id - questo è univoco per presenza di ogni persona. Se è ospitata più volte nel corso della stagione deve avere un id diverso ogni volta. Però questo deve essere collegato in qualche modo a quella presenza di quella persona, altrimenti per essa si perde la possibilità di fare aggiornamenti o cancellazioni.
IdCamera - id che ogni sistema mette a modo suo
TipoAlloggiato - il famoso numero da 16 a 20 delle ps della Questura. 

Per capire bene tutti i parametri, e nel caso non aveste troppa familiarità con i codici Questura, potete andare in Tool_Convert_Questura/src/Unicom/Ricestat e troverete dei file php con dentro le classi con tutto quanto, uno per tipo di dato.

Tutti questi dati formano ogni oggetto Ospite, che sia singolo o in gruppo. Ovviamente l'ospite singolo non sarà dentro un tag Gruppo ma OspiteSingolo (con un id univoco anch'esso).

La logica di funzionamento che ho implementato, adatta al mio sistema ma adattabile un po' a tutti quanti, prevede di inserire i dati il giorno dopo il check-in, esattamente come viene fatto per l'invio al servizio alloggiati. Sul momento la data di uscita è solo presunta, è meglio non associarci subito la tassa di soggiorno, che verrà riscossa tipicamente al check-out. Per avere finalmente la stima corretta della tassa bisogna aspettare il check-out, per cui in quel momento si farà l'aggiornamento per tutti i partiti col loro reale importo di tassa. Aggiornando il concetto di gruppo non c'è, però bisogna necessariamente ricollegarsi all'Id che è stato già fornito in fase di inserimento.

In definitiva quindi il sistema agisce automaticamente in tarda mattinata (o il pomeriggio, insomma in giornata), prima inserendo tutti gli ospiti e i gruppi che hanno fatto check-in il giorno prima, poi fa l'aggiornamento con l'importo tassa (e numero giorni) per tutti quelli che hanno fatto check-out il giorno prima.
Con queste due semplici operazioni si riesce a gestire tutto il flusso di ricestat e della tassa di soggiorno.

Esempi molto utili di codice da seguire sono dentro Tool_Convert_Questura/samples . Se adattate InserimentoAlloggiati.php al vostro sistema, potete ricalcare facilmente il suo modo di generare XML e di inviarlo, dopo aver cambiato le variabili $src1 e $src2 con i dati forniti a voi e popolando le funzioni che riguardano l'oggetto Ospite.
